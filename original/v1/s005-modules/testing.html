
<html lang="en">

    <head>
        <meta charset="utf-8">
        <title>PyLadies 05-04 – Testování</title>

        <link rel="stylesheet" href="../css/bootstrap.css">
        <link rel="stylesheet" href="../css/pyladies.css">
        <style></style>
    </head>

    <body class="no-reveal">

        <div class="container">
            <div class="no-reveal header">
                <h3 class="text-muted" id="show-all">PyLadies Brno</h3>
            </div>
            <div class="slides row stuff">
                <section class="col-lg-12">
                    <section>
                        <h1>Testování</h1>
                        <div>
                            Zatím jsme naše programy testovaly tak, že jsme
                            je zkusily spustit, něco zadaly, a podívaly se
                            jestli jsou výsledky v pořádku.
                            U větších programů, které budou mít více a více
                            možností, ale bude těžší a těžší takhle zkontrolovat,
                            jestli všechny ty možnosti fungují jak mají.
                        </div>
                        <div>
                            Proto programátoři používají <em>automatické testy</em>:
                            místo aby progrm zkoušeli ručně, napíšou program,
                            který to dělá za ně.
                        </div>
                        <div>
                            Automatické testy jsou tedy funkce, které
                            zkontrolují, že náš program funguje správně.
                            Spuštěním testů můžeš kdykoli ověřit že kód funguje.
                            Hlavní výhoda je, že když v otestovaném kódu
                            v budoucnu uděláš nějakou změnu,
                            testy ověří, že jsi nerozbila nic co dříve
                            fungovalo.
                        </div>
                    </section>
                    <section>
                        <h2>Instalace knihovny pytest</h2>
                        <div>
                            Zatím jsme v kurzu pracovaly s tím, co se instaluje
                            se samotným Pythonem.
                            Kromě věcí jako <code>math</code> nebo
                            <code>turtle</code> ale existuje ale spousta
                            dalších užitečných <em>knihoven</em>, které se dají
                            doinstalovat a používat.
                        </div>
                        <div>
                            Na testy je v samotném Pythonu zabudovaná knihovna
                            <code>unittest</code>.
                            My ji však používat nebudeme: nainstalujeme si
                            kniihovnu <code>pytest</code>, která se používá
                            mnohem jednodušeji a je velice populární.
                        </div>
                        <div>
                            Následující příkaz ji nainstaluje do aktivního
                            virtuálního prostředí.
                            (Jak se dělá a spouští virtuální prostředí
                            jsme se naučily na prvním srazu; ale teprve teď to
                            začíná být důležité.)
                            Je to příkaz příkazové řádky, podobně jako
                            <code>cd</code> nebo </code>mkdir</code>;
                            nezadávej ho do Pythonu.
                        </div>
<pre>
(venv)$ python -m pip install pytest
</pre>
                        <div class="note">
                            Co to znamená? <code>python -m pip</code>
                            zavolá Python s tím, že má pustit modul
                            <code>pip</code>, který umí instalovat nebo
                            odinstalovávat knihovny.
                            Jestli si pamatuješ první lekci, použily jsme tam
                            příkaz <code>python -m venv</code>: modul
                            <code>venv</code> umí vytvářet virtuální prostředí.
                            No a <code>install pytest</code> říkají Pipu,
                            že má nainstalovat <code>pytest</code>.
                            Nápověda k použití Pipu se dá vypsat pomocí příkazu
                            <code>python -m pip --help</code>.
                        </div>
                        <div>
                            Jsi-li na Windows, od této lekce bude důležité
                            spouštět Pythoní programy pomocí
                            <code>python program.py</code>, ne jen
                            <code>program.py</code>.
                            Ačkoli se v těchto materiálech všude používá
                            <code>python</code> na začátku, zatím to mohlo
                            vypadat, že to funguje i bez něj.
                            Program se ale bez něj spouští v jiném Pythonu,
                            než v tom z virtuálního prostředí.
                        </div>
                    </section>
                    <section>
                        <h2>Psaní testů</h2>
                        <div>
                            Tady je funkce <code>secti</code>, která umí sečíst
                            dvě čísla, a další funkce která testuje, jestli se
                            <code>secti</code> pro určité hodnoty
                            chová správně.
                        </div>
                        <div>
                            Kód si opiš do souboru <code>test_secteni.py</code>,
                            v novém prázdném adresáři.
                            Pro <code>pytest</code> je (ve výchozím nastavení)
                            důležité, aby jména jak souborů s testy, tak
                            samotných testovacích funkcí, začínala na
                            <code>test_</code>.
                        </div>
<pre>
def secti(a, b):
    return a + b

def test_secti():
    assert secti(1, 2) == 3
</pre>
                        <div>
                            Co se v té testovací funkci děje?
                        </div>
                        <div>
                            Příkaz <code>assert</code> vyhodnotí výraz za ním,
                            a pokud výsledek není pravdivý, vyvolá výjimku,
                            která způsobí že test selže.
                            Můžeš si představit, že <code>assert a == b</code>
                            dělá následující:
                        </div>
<pre>
if a != b:
    raise AssertionError()
</pre>
                        <div>
                            Zatím <code>assert</code> nepoužívej jinde, než
                            v testovacích funkcích.
                            V „normálním” kódu má <code>assert</code> vlastnosti,
                            do kterých teď nebudeme zabředávat.
                        </div>
                    </section>
                    <section>
                        <h2>Spouštění testů</h2>
                        <div>
                            Testy se spouští zadáním příkazu
                            <code>python -m pytest -v</code>,
                            tedy v překladu: <strong>Python</strong>e, pusť
                            <strong>m</strong>odul <strong>pytest</strong>,
                            v „ukecaném” režimu (angl. <strong>v</strong>erbose).
                        </div>
<pre>
$ python -m pytest -v
============= test session starts =============
platform linux -- Python 3.4.0 -- py-1.4.26 -- pytest-2.5.2 -- /.../bin/python3.4
collected 1 items 

test_secteni.py:4: test_secti PASSED

========== 1 passed in 0.01 seconds ===========
</pre>
                        <div>
                            Tento příkaz projde všechny soubory v aktuálním
                            adresáři, jejichž jméno začíná na <code>test_</code>,
                            zavolá v nich všechny funkce,
                            jejichž jméno začíná na <code>test_</code>,
                            a ověří, že nevyvolají žádnou výjimku.
                            Pokud výjimka nastane, dá to velice červeně
                            najevo, a přidá několik informací které můžou
                            usnadnit nalezení a opravu chyby.
                        </div>
                    </section>
                    <section>
                        <h2>Testovací moduly</h2>
                        <div>
                            Testy se většinou nepíšou přímo ke kódu,
                            ale do souboru vedle.
                            Je to tak přehlednější, a taky to zjednodušuje
                            distribuci – předávání kódu někomu, kdo ho chce
                            jen spustit a testy nepotřebuje
                        </div>
                        <div class="note">
                            Máš-li hotové 1D piškvorky, zkus si následující
                            příklad.
                            Jinak si rozděl soubor s testem sečítání: do
                            <code>secteni.py</code> dej funkci <code>secti</code>,
                            a do <code>test_secteni.py</code> test.
                            Do <code>test_secteni.py</code> pak přidej
                            <code>from secteni import secti</code>, aby byla
                            funkce testu k dispozici.
                        </div>
                        <div>
                            Vytvoř si modul
                            <code>test_piskvorky</code> (tedy soubor
                            <code>test_piskvorky.py</code>), a do něj napiš:
                        </div>
<pre>
import piskvorky

def test_tah():
    pole = piskvorky.tah_pocitace('--------------------')
    assert len(pole) == 20
    assert pole.count('x') == 1
    assert pole.count('-') == 19
</pre>
                        <div>
                            Pak vedle něj (t.j. do stejného adresáře)
                            zkopíruj svůj program
                            <code>piskvorky.py</code>, ze kterého vyndej
                            kód, který není ve funkcích
                            (t.j. samotné volání funkce <code>piskvorky1d</code>).
                            Příkazem <code>python -m pytest</code> teď můžeme
                            kdykoli otestovat, že funkce <code>tah_pocitace</code>
                            funguje (s prázdným hracím polem)!
                        </div>
                    </section>
                    <section>
                        <h2>Spouštěcí moduly</h2>
                        <div class="note">
                            Jsi-li na sraze a nemáš-li hotové 1D piškvorky,
                            následující sekce budou jen teorietické.
                            Učíš-li se z domu, dodělej si Piškvorky před němi!
                        </div>
                        <div>
                            Příkaz <code>import</code> provede všechny příkazy,
                            které jsou v importovaném modulu: nejen definice
                            funkcí, ale i všelijaké volání <code>print</code>
                            <code>input</code> nebo jiné příkazy mimo funkce.
                            Má-li být modul použitelný na import, chceme se
                            většinou podobných efektů vyvarovat.
                        </div>
                        <div>
                            Konkrétně v Piškvorkách: Definice funkcí
                            (<code>def</code>-y a všechno v nich)
                            jen definují funkce, nemají žádný další účinek,
                            ale <em>volání</em> funkce <code>piskvorky1d</code>
                            spustí hru: zavolá se <code>tah_hrace</code>
                            a z ní i <code>input</code>. Testy ale nemají jak
                            se ptát uživatele na vstup, takže by neuspěly.
                            Odstraníme tedy volání funkce <code>piskvorky1d</code>.
                        </div>
                        <div>
                            No jo, ale po takovém odstranění
                            už nejde jednoduše spustit hra! Co s tím?
                            Můžeme na to vytvořit nový modul.
                            Pojmenuj ho <code>hra.py</code>, ve kterém bude
                            jenom to odstraněné volání:
                        </div>
<pre>
import piskvorky

piskvorky.piskvorky1d()
</pre>
                        <div>
                            Tenhle modul nebudeme testovat (neumíme to, protože
                            nepřímo volá funkci <code>input()</code>),
                            ale můžeme ho spustit, když si budeme
                            chtít zahrát.
                            Protože k němu nemáme napsané testy, nepoznáme
                            z nich, když se takový spouštěcí modul rozbije.
                            Měl by být proto nejjednodušší.
                        </div>
                    </section>
                    <section>
                        <h2>Pozitivní a negativní testy</h2>
                        <div>
                            Můžeme testovat i reakci programu na
                            neočekávaný vstup, například funkce
                            <code>tah_pocitace</code> by měla způsobit
                            chybu (třeba <code>ValueError</code>),
                            když je herní pole už plné.
                        </div>
                        <div>
                            Na to použijeme příkaz <code>with</code>
                            a funkci <code>raises</code> naimportovanou
                            z modulu <code>pytest</code>.
                            Jak tento příkaz přesně funguje se dozvíme později;
                            teď stačí říct, že tehnle příkaz
                            ověří, že odsazený blok kódu
                            pod ním vyvolá danou výjimku:
                        </div>
<pre>
import pytest

import piskvorky

def test_tah_chyba():
    with pytest.raises(ValueError):
        piskvorky.tah_pocitace('oxoxoxoxoxoxoxoxoxox')
</pre>
                        <div>
                            Testy, které kontrolují reakci na špatný vstup,
                            se jmenují <em>negativní testy</em>.
                            Většinou kontrolují že nastane (správná) chyba,
                            nebo nějaký negativní výsledek (např.
                            že volání jako <code>cislo_je_sude(7)</code> vrátí
                            <code>False</code>).
                            Když náš kód pak použiješ ve větším programu,
                            můžeš si být jistá, že při špatném volání
                            dostaneš srozumitelnou chybu – tedy takovou,
                            která se snadno opravuje.
                        </div>
                    </section>
                </section>
            </div>
            <div class="no-reveal footer">
                <div>pro PyLadies Brno napsal Petr Viktorin, 2014</div>
                <div>Licence: <a href="http://creativecommons.org/licenses/by-sa/4.0/">Creative Commons Attribution-ShareAlike 4.0 International</a></div>
            </div>
        </div>

        <script type="text/javascript" src="../js/solutions.js"></script>

    </body>
</html>
